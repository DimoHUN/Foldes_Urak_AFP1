# Követelményspecifikáció
1. Vezetői összefoglaló
Egy vidéki önkormányzat pályázaton nyert bizonyos összeget városi könyvtárának modernizálására. Ezt egyrészt új könyvek beszerzésére, másrészt a jelenlegi katalógus- és kölcsönzési nyilvántartó rendszerük szoftveres megoldással való lecserélésére szeretnék fordítani. Feladatunk tárgya ez utóbbi.

2. Jelenlegi helyzet leírása
Jelenleg a könyvtár hagyományos cédulás könyvtári katalógus rendszert használ, mely minden könyvhöz egy katalógus cédulát rendel, mely egyik oldalán szerepelnek a könyvre vonatkozó információk, úm.: szakirodalom esetén ETO jelzet és cutter, szépirodalom esetén csak cutter, mindkét esetben szerepel a raktári szám, a szerző(k), a mű címe, kiadó neve, kiadás éve, oldalak száma, ISBN száma, beszerzési ára, valamint szakirodalom esetén a könyv tárgyára utaló tárgyszavak.
A cédulákat egy fiókos szekrényben tárolják, melyben a szépirodalom a szerző vezetéknevének kezdőbetűje, majd a cím ábécé sorrendbeli helye szerint van rendezve, míg a szakirodalomhoz tartozó cédulák az ETO szakjelzet szerint vannak rendezve a fiókokban, az egyes szakokon belül pedig szerző majd cím szerint ábécé sorrendben.
Minden könyvhöz csatolva van a katalóguscédula egy másolata, melynek hátulján lévő táblázatban rögzítik a kölcsönző személy olvasójegyének azonosítóját. A kikölcsönzött könyvekből ezeket kiveszik, és a kölcsönző személyhez tartozó kartotékba helyezik, melyeket a könyvek kölcsönzésének lejárati határideje szerint rendezve és a dátumokat jelölve egy erre elkülönített helyen tárolnak míg vissza nem hozzák a könyveket. A kölcsönzött könyvek számát és a kölcsönzési határidőt a kölcsönző személy olvasójegyében is rögzítik. A kölcsönzési idő minden kikölcsönözhető könyv esetében egy hónap, melyet egyszer lehet hosszabbítani.
A jelenlegi rendszer hátránya az olvasók számára többek között, hogy a szépirodalmi művek csak a szerző nevének ismeretében kereshetőek, szakirodalom esetén pedig szükséges az ETO osztályozás részletes ismerete, valamint rendkívül időigényes a katalógus böngészése, mivel a tárgyszavak nem minden esetben szerepelnek a cédulákon, amely segítené egy releváns mű megtalálását. Továbbá a katalógus az olvasók számára fizikai voltánál fogva csak a könyvtárban érhető el.
A könyvtárosok számára a rendszer hátránya az időigényes és körülményes papíralapú adminisztráció, a katalógus karbantartása, valamint az olvasók kölcsönzési határidőre való figyelmeztetése sem megoldott jelenleg. További hátrány, hogy mind a katalógus, mind a kölcsönzési nyilvántartás nagy helyigényű.
3. Vágyálomrendszer leírása
A cél a könyvtárban jelenleg papír alapon, manuálisan vezetett katalógus- és kölcsönzési nyilvántartó rendszer számítógépes nyilvántartásra történő lecserélésére, az előforduló munkafolyamatok hatékonyabb működésének elérése. A kifejlesztésre kerülő informatikai rendszerben meg kell oldani a könyvek, könyvtárosok és a beiratkozott olvasók nyílvántartását, a nyilvántartásokban keresések végzését, valamint a kölcsönzések folyamatának kezelését. A könyvtár dolgozói az azonosításukhoz szükséges bejelentkezés után tudjanak könyveket, beiratkozásokat felvinni a rendszerbe, vagy azokat törölni onnan, illetve legyen lehetőség a kölcsönzés és visszavétel műveletének lebonyolítására, úgy, hogy a könyveken és az olvasójegyeken elhelyezett vonalkódok leolvasásával lehessen azonosítani a kölcsönzött műveket és az olvasókat. A felhasználók esetén meg kell valósítani a különböző jogosultságok kezelését, azaz az olvasók, könyvtárosok és adminisztrátorok eltérő műveleteket végezhetnek a rendszerben. A katalógusban tárolt könyvek és az adatbázisban rögzített könyvtárosok, valamint olvasók esetén legyen lehetőség keresések, szűrések elvégzésére, illetve listák, kimutatások készítésére is. A könyvtári katalógusnak ezen kívül interneten keresztül online elérhetőnek kell lennie bárki számára, ebben bejelentkezés nélkül lehessen listázni, keresni a könyvtári műveket. A rendszer felhasználói felülete legyen egyszerűen kezelhető, könnyen tanulható, a folyamatok kezelése az eddig megszokott munkafolyamatokhoz közel álló módon működjön, azért, hogy a könyvtárosoknak minél kevesebb nehézséget okozzon az új rendszerre történő átállás. A költséghatékony üzemeltetést szem elött tatrva lényeges szempont a platformfüggetlen működés, az operációs rendszertől való függetlenség megléte. Fontos, hogy a megvalósítás során olyan technológiák kerüljenek felhasználásra, amik elterjedt szabványokon alapulnak, képesek megbízható működésre és üzemeltetésük nem igényel a szokásosnál speciálisabb szakértelmet, nagyobb költséget. Ezen kívül a szoftver legyen felkeszítve arra, hogy igény esetén könnyen be lehessen vezetni más könyvtárakban is a használatát, valamint a kezelt adatbázis méretének növelésére és a funkciók bővítésére is nyitva álljon a lehetőség. A fenti technológiai igényeknek megfelelően a megvalósítás MySql, Php, HTML, CSS, webszerver technológiák felhasználásával fog történni, a szoftver felhasználói felületét internet böngészőn keresztül lehet majd elérni.

4. A rendszerre vonatkozó pályázat, törvények, rendeletek, szabványok és ajánlások felsorolása
Európai uniós rendeletek, irányelvek, ajánlások AZ EURÓPAI PARLAMENT ÉS A TANÁCS (EU) 2019/790 IRÁNYELVE (2019. április 17.) a digitális egységes piacon a szerzői és szomszédos jogokról, valamint a 96/9/EK és a 2001/29/EK irányelv módosításáról

AZ EURÓPAI PARLAMENT ÉS A TANÁCS (EU) 2017/1563 RENDELETE (2017. szeptember 13.) a szerzői és szomszédos jogi védelemben részesülő egyes művek és más teljesítmények hozzáférhető formátumú példányainak a vakok, látáskárosultak és nyomtatott szöveget egyéb okból használni képtelen személyek érdekét szolgáló, határokon átnyúló, az Unió és harmadik országok közötti cseréjéről

2017/1564/EU európai parlamenti és tanácsi irányelv (2017. szeptember 13.) a szerzői és szomszédos jogi védelemben részesülő egyes műveknek és más teljesítményeknek a vakok, látáskárosultak és nyomtatott szöveget egyéb okból használni képtelen személyek érdekét szolgáló egyes megengedett felhasználási módjairól, valamint az információs társadalomban a szerzői és szomszédos jogok egyes vonatkozásainak összehangolásáról szóló 2001/29/EK irányelv módosításáról szóló,

AZ EURÓPAI PARLAMENT ÉS A TANÁCS (EU) 2016/679 RENDELETE (2016. április 27.) a természetes személyeknek a személyes adatok kezelése tekintetében történő védelméről és az ilyen adatok szabad áramlásáról,

2014/26/EU európai parlamenti és tanácsi irányelv a szerzői és szomszédos jogokra vonatkozó közös jogkezelésről és a zeneművek belső piacon történő online felhasználásának több területre kiterjedő hatályú engedélyezéséről szóló 2014. február 26-i A Bizottság 2012/417/EU (2012. július 17.) ajánlása a tudományos információkhoz való hozzáférésről és azok megőrzéséről

2012/417/EU (2012. július 17.) ajánlása a tudományos információkhoz való hozzáférésről és azok megőrzéséről;

2012/28/EU irányelv az árva művek egyes megengedett felhasználási módjairól

2006/115/EK irányelv a bérleti jogról és a haszonkölcsönzési jogról, valamint a szellemi tulajdon területén a szerzői joggal szomszédos bizonyos jogokról

A Bizottság 2011/711/EU ajánlása (2011. október 27.) a kulturális anyagok digitalizálásáról és online hozzáférhetőségéről, valamint a digitális megőrzésről

98/34/EK európai parlamenti és tanácsi irányelv a műszaki szabványok és szabályok, valamint az információs társadalom szolgáltatásaira vonatkozó szabályok terén információszolgáltatási eljárás megállapításáról (a 98/48//EK európai parlamenti és tanácsi irányelvvel módosította)

96/9/EK irányelv (1996. március 11.) az adatbázisok jogi védelméről

Miniszteri rendeletek

51/2014. (XII. 10.) EMMI rendelet a múzeum, valamint az országos szakkönyvtár és a megyei könyvtár éves munkatervéhez szükséges szakmai mutatókról

30/2014. (IV. 10.) EMMI rendelet az országos múzeum, az országos szakmúzeum, a nemzeti könyvtár, az országos szakkönyvtár és az állami egyetem könyvtárának kiemelt feladatairól

39/2013. (V. 31.) EMMI rendelet a Könyvtárellátási Szolgáltató Rendszer működéséről

14/2011. (IV. 7.) NEFMI rendelet a nyilvános haszonkölcsönzésért a szerzőt megillető díj megállapításához és felosztásához szükséges adatokról, valamint az adatszolgáltatásra kötelezett nyilvános könyvtárakról

22/2005. (VII. 18.) NKÖM rendelet a muzeális könyvtári dokumentumok kezelésével és nyilvántartásával kapcsolatos szabályokról

7/1985. (IV. 26.) MM rendelet a könyvtári anyagok bejelentéséről

3/1975. (VIII. 17.) KM-PM együttes rendelet a könyvtári állomány ellenőrzéséről (leltározásáról) és az állományból történő törlésről szóló szabályzat kiadásáról

Könyvtári vonatkozású Kormányhatározatok 1341/2019. (VI. 11.) Korm. határozat a Digitális Kompetencia Keretrendszer fejlesztéséről és bevezetésének lépéseiről

1175/2018. (III. 28.) Korm. határozat a Közgyűjteményi Digitalizálási Stratégia megvalósítása érdekében 2018-2021. évek között szükséges intézkedésekről

1404/2017. (VI. 28.) Korm. határozat a Digitális Nemzet Fejlesztési Program megvalósítása során elkészült Közgyűjteményi Digitalizálási Stratégiáról

Törvények

1997. évi CXL. törvény a muzeális intézményekről, a nyilvános könyvtári ellátásról és a közművelődésről

1992. XXXIII. törvény a közalkalmazottak jogállásáról

2012. évi CLII. törvény a muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény módosításáról

2015. évi CXLIII. törvény a közbeszerzésekről

5. Jelenlegi üzleti folyamatok modellje
Üzleti szereplők:

kölcsönző (olvasó)
Üzleti munkatárs:

könyvtáros
Üzleti entitások:

cédula
könyv
olvasójegy
kartoték
selejtezési jegyzőkönyv
Üzleti folyamatok:

Új szépirodalmi könyv felvétele a katalógusba: könyvtáros a katalogizálandó könyv cédulájára felírja a könyv adatait (cutter, raktári szám, a szerző(k), a mű címe, kiadó neve, kiadás éve, oldalak száma, ISBN száma, beszerzési ára, tárgyszavak) => céduláról másolatot készít => cédulát a szépirodalmi katalógus fiókba helyezi szerző és cím szerinti ábécé sorrendben => cetli másolatát a könyv hátuljába teszi.
Új szakirodalmi könyv felvétele a katalógusba: könyvtáros a katalogizálandó könyv cédulájára felírja a könyv adatait (ETO jelzet, cutter, raktári szám, a szerző(k), a mű címe, kiadó neve, kiadás éve, oldalak száma, ISBN száma, beszerzési ára) => céduláról másolatot készít => cédulát a szakirodalmi katalógus fiókba helyezi ETO szakjelzet szerinti sorrendben => cetli másolatát a könyv hátuljába teszi.
Új kölcsönző regisztrálása: könyvtáros az új kölcsönző adataival kitölt egy új kartotékot => kartotékot kartoték rendezőbe helyezi név szerinti ábécé sorrendben => új olvasókártyát kitölti a személy adataival és átadja a kölcsönzőnek.
Szépirodalmi könyv keresése: kölcsönző szépirodalmi katalógus fiókhoz megy => szerző és cím szerint cédulát megkeresi => a megtalált cédulán szereplő helyről a könyvet leveszi => elviszi a könyvet a könyvtáros pulthoz.
Szakirodalmi könyv keresése: kölcsönző szakirodalmi katalógus fiókhoz megy => ETO szakjelzés szerint cédulát megkeresi => a megtalált cédulán szereplő helyről a könyvet leveszi => elviszi a könyvet a könyvtáros pulthoz.
Kölcsönzés – könyv kivétele: könyvtáros a könyvből kiveszi a cédulát => cédula hátulján lévő táblázatban rögzíti a kölcsönző személy olvasójegyének azonosítóját => cetlit a kölcsönzőhöz tartozó kartotékba helyezi kölcsönzésének lejárati határideje szerint rendezve => a könyvtáros rögzíti a kölcsönzött könyvek számát és a kölcsönzési határidőt a kölcsönző személy olvasójegyében.
Kölcsönzés - könyv visszavétele: kölcsönző átadja a könyvet és az olvasójegyet a könyvtárosnak => könyvtáros az olvasójegyen regisztrálja a visszavétel tényét és a jegyet visszaadja a kölcsönzőnek => a kölcsönző kartotékjából a könyvhöz tartozó cetlit (kiveszi és rögzíti rajta a visszavételt) = > cetlit visszahelyezi a könyv hátuljába => könyvet elhelyezi a "polcra visszahelyezendő" feliratú gyűjtőkosárba.
Selejtezés: könyvtáros kitölti a selejtezésre váró könyvről a selejtezési jegyzőkönyvet => jegyzőkönyvhöz csatolja a könyv mindkét céduláját => könyvet elhelyezi a selejt tárolóba => jegyzőkönyvet továbbítja iktatásra.
6. Igényelt üzleti folyamatok modellje
Üzleti folyamatok:

Online folyamatok könyvtárosok számára:

Kölcsönző regisztrálása: könyvtáros jogosultsággal belépés => adminisztráció menü => kölcsönző regisztrálása menüpont => adatok megadása => véglegesítés.
Kölcsönző törlése: könyvtáros jogosultsággal belépés => adminisztráció menü => kölcsönző törlése menüpont => adatok megadása => véglegesítés.
Új könyv regisztrálása: könyvtáros jogosultsággal belépés => adminisztráció menü => új könyv regisztrálása menüpont => adatok megadása => véglegesítés.
Könyv törlése: könyvtáros jogosultsággal belépés => adminisztráció menü => könyv törlése menüpont => adatok megadása => véglegesítés => selejtezési jegyzőkönyv nyomtatása.
Kölcsönzés - könyv kiadása: könyvtáros jogosultsággal belépés => kölcsönzés menü => könyv kiadása menüpont => kölcsönző olvasójegyén lévő vonalkód beolvasása => könyv vonalkód beolvasása => véglegesítés.
Kölcsönzés - könyv visszavétele: könyvtáros jogosultsággal belépés => kölcsönzés menü => könyv visszavétele menüpont => kölcsönző olvasójegyén lévő vonalkód beolvasása => könyv vonalkód beolvasása => véglegesítés.
Lekérdezés (listák, kimutatások): könyvtáros jogosultsággal belépés => lekérdezés menü => kívánt lekérdezés kiválasztása => adatok megadása => lekérdezés megjelenítése
Online folyamatok adminisztrátorok számára: Az adminisztrátorok minden a könyvtárosoknál felsorolt funkciót elérnek, továbbá a következőket.

Könyvtáros regisztrálása: adminisztrátori jogosultsággal belépés => adminisztráció menü => könyvtáros regisztrálása menüpont => adatok megadása => véglegesítés.
Könyvtáros törlése: adminisztrátori jogosultsággal belépés => adminisztráció menü => könyvtáros törlése menüpont => adatok megadása => véglegesítés.
Online folyamatok felhasználók számára:

Keresés: felhasználó a keresés mezőbe beírja a keresett kulcsszavakat => keresés gomb => kulcsszavak szerinti találat(ok) megjelenítése.
Részletes keresés: felhasználó a részletes keresés linkre kattint => keresési adatok megadása => megadott adatok szerinti könyv(ek) megjelenítése.
Bejelentkezés: bejelentkezés menü => felhasználó név és jelszó megadása => bejelentkezési oldal megjelenése
Személyes adatok módosítása: regisztrált olvasói jogosultsággal belépés => profil menü => adatok módosítása menüpont => adat módosítása => megerősítés
Kölcsönzött könyvek listázása: regisztrált olvasói jogosultsággal belépés => profil menü => kölcsönzött könyvek menü => lista megjelenítése
Lekérdezés (listák, kimutatások): regisztrált olvasói jogosultsággal belépés => lekérdezés menü => kívánt lekérdezés kiválasztása => adatok megadása => lekérdezés megjelenítése
7. Követelménylista
ID	Verzió	Név	Kifejtés
K01	V1.0	Kölcsönzők adminisztrációja	Kölcsönzők regisztrálása, törlése az igényelt üzleti folyamatokban leírtak szerint.
K02	V1.0	Könyvek adminisztrációja	Könyvek regisztrálása, törlése az igényelt üzleti folyamatokban leírtak szerint.
K03	V1.0	Kölcsönzés adminisztrációja	Kölcsönzések folyamatának kezelése az igényelt üzleti folyamatokban leírtak szerint.
K04	V1.0	Felhasználói fiókok kezelése	Bejelentkezés, felhasználói adatok módosítása, könyvtárosok, olvasók rögzítése az adatbázisban, listák és kimutatások készítése az igényelt üzleti folyamatokban leírtak szerint.
K05	V1.0	Egyszerűen használható kezelőfelület	A legelterjedtebb internet böngészőkből használható felhasználói felület megvalósítása, oly módon, hogy a könyvtárosok számára az új rendszerre való átállás a lehető legegyszerűbb legyen.
K06	V1.0	Online elérhető nyilvános katalógus	Bárki számára elérhető online felület készítése, amin keresztül elérhető, böngészhető és kereshető a könyvtárkatalógus tartalma.
K07	V1.0	Platformfüggetlen, robusztus működés	Szabványos, az iparágban régóta bevált, operációs rendszertől független technológiák használata: Php, Apache HTTP szerver, MySQL.
K08	V1.0	Költséghatékony üzemeltetés	A szabványos és elterjedt technológiák használata biztosítja.
K09	V1.0	Bővíthetőség	A kezelt adatok mennyiségének, valamint a felhasználók számának bővíthetősége és utólag újabb funkciók hozzáadásának lehetőségének biztosítása.
K10	V1.0	Rendszer migrálásának lehetősége	Amennyiben szükséges a rendszer rövid idő alatt bevezethető más könyvtárakban is.
8. Irányított és szabad szöveges riportok szövege
9. Fogalomszótár
ETO jelzet: nemzetközi könyvtári osztályozórendszer, amely az ismeretterjesztő és szakdokumentumokat a tartalmuk szerint csoportosítja, és osztályokba rendezi.
cutter: a könyvtár polcain, illetve a raktárban található helyére utaló azonosító, amely szakirodalom esetén tartalmazza a szakjelzetet valamint mind szakirodalom, mind szépirodalom esetén a szerző vezetéknevének kezdőbetűjéből, és egy számból álló jelzetet, mely a szerző és a cím ábécé sorrend szerinti helyére vonatkozik ezen belül.
raktári szám: minden, a könyvtárban található könyvhöz tartozó egyedi 6 számjegyű azonosító.
ISBN szám: International Standard Book Number, 13 jegyű (a 2007. január 1. előtt kiadott könyveknél 10 jegyű) azonosítószám, a könyvek és egyéb monografikus jellegű művek nyilvántartására szolgáló nemzetközi szabványos számrendszerhez tartozó kód.
